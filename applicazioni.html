<h1 id="applicazioni-di-utilità">Applicazioni di utilità</h1>
<h2 id="google-suite">Google Suite</h2>
<h2 id="whatsapp">WhatsApp</h2>

<h2 id="stocard">Stocard</h2>
<p>Stocard è un’applicazione disponibile per IOS e per Android che
permette di portare tutte le carte fedeltà nello Smartphone. In questo
modo non si avranno più problemi nel cercare la carta giusta nei negozi
preferiti.</p>
<table>
<thead>
<tr class="header">
<th>Caratteristiche App</th>
</tr>
</thead>
<tbody>
<tr class="odd">
<td>Completamente in Italiano</td>
</tr>
<tr class="even">
<td>Gratuita</td>
</tr>
<tr class="odd">
<td>Presenta alcune pubblicità</td>
</tr>
<tr class="even">
<td>Facile e intuitiva da utilizzare</td>
</tr>
<tr class="odd">
<td>Interfaccia pulita e Minimale</td>
</tr>
</tbody>
</table>
<p><strong><em>Come Funziona</em></strong></p>
<p>Durante il primo avvio dell’applicazione viene proposto di aggiungere
la prima carta cliccando sul pulsante con il simbolo +, che si trova in
basso a sinistra. Cliccando su di esso si accede a una nuova schermata
dove vengono proposti tutti i negozi. Per trovare facilmente il negozio
d’interesse si scrive il nome nella barra di ricerca che si trova in
alto. Su alcuni smartphone compare un avviso che chiede di consentire
all’applicazione di utilizzare la fotocamera. E’ necessario consentire
l’accesso. Ora finalmente è possibile registrare la carta, dovremmo
solamente far combaciare le linee del codice a barre con quelle della
fotocamera e poi confermare la registrazione della carta. In pochi
minuti in questo modo avremo a disposizione tutte le carte sul nostro
smartphone. Quando andremo in negozio basterà pigiare sulla icona del
negozio in cui ci troviamo e comparirà il codice a barre e sotto il
numero di carta. Con la funzione di “Assistente delle carte” e il GPS
attivo verrà suggerita in automatico la carta giusta durante lo
shopping. Abbiamo la possibilità di ordinare le carte in tre modi
diversi: in ordine alfabetico, usate di recenti e frequenza di utilizzo
maggiore.</p>
<h2 id="pharmaround">Pharmaround</h2>
<p>L’applicazione non presenta annunci e acquisti e permette di trovare
le farmacie nei dintorni attraverso la geolocalizzazione fornendo orari
e distanza; utile nel caso si sia in vacanza, ma anche per reperire
farmaci necessari in poco tempo. L’App permette di applicare dei filtri
nella ricerca ad esempiosi può chiedere che vengano mostrate solo quelle
aperte oppure è possibile impostare una distanza massima dalla posizione
corrente. Ogni farmacia ha una scheda con indirizzo, numeri di telefono,
una mappa che apre l’App di navigazione predefinita per trovare il luogo
e gli orari di apertura dei giorni che devono venire; sono presenti
anche i prodotti venduti divisi per macrocategorie e i servizi offerti
quali misurazione della pressione, prenotazione di visite specialistiche
o esami. Viene anche offerta la possibilità inversa, ovvero di filtrare
in base al servizio come la consegna a domicilio, la misurazione del
peso, elettrocardiogramma e molti altri oppure per la tipologia di
prodotti venduti. Infine ,creando un’account, è possibile prenotare il
proprio posto per usufruire dei servizi nelle farmacie
convenzionate.</p>
<h2 id="dove-conviene">Dove conviene</h2>
<p>L’app ideale per fare la spesa al prezzo più basso o per comprare
regali al miglior prezzo; infatti l’app raccoglie i volantini dei negozi
e permette di sfogliarli, in molti casi, come se fossero veri volantini
cartacei.</p>
<table>
<thead>
<tr class="header">
<th>Caratteristiche App</th>
</tr>
</thead>
<tbody>
<tr class="odd">
<td>Completamente in Italiano</td>
</tr>
<tr class="even">
<td>Presenta alcune pubblicità</td>
</tr>
<tr class="odd">
<td>Facile da usare</td>
</tr>
</tbody>
</table>
<p><strong><em>Primo avvio</em></strong></p>
<p>Al primo avvio dell’app si apre una pagina dove viene richiesto di
accettare la Privacy Policy, per accettare è necessario toccare su
Continua. Si aprirà una seconda schermata nella quale viene richiesto il
consenso per fornire annunci personalizzati durante l’utilizzo dell’app;
nel caso si accetti potrebbe succedere quando segue: se un servizio
collegato informa l’app che si è navigato su un sito di viaggi verranno
mostrate offerte a tema viaggi, l’esempio è stato preso dalla pagina
dell’app. Nel caso non si accetti saranno mostrati annunci generici.
Nella terza schermata è richiesto di abilitare la posizione per poter
trovare i volantini di negozi vicini. Nel caso non si possa abilitare la
posizione nella schermata principale si potrà aggiungere il CAP o
l’indirizzo.</p>
<p><strong><em>Come funziona</em></strong></p>
<p>Nella schermata principale nella parte alta sono presenti tre
barrette e toccando sopra esse si aprirà un menù che riporta diverse
voci qui si citano le principali:</p>
<p>Localizzazione che permette di cambiare Paese nel caso si vada in
vacanza in uno dei paesi dove è disponibile l’app; permette anche di
cambiare l’indirizzo nel caso si vada in vacanza e sia necessario fare
acquisti.</p>
<p>Mappa che aprirà per l’appunto una mappa mostrando dove si trovano
fisicamente i negozi nei dintorni.</p>
<p>Negozi che permette di filtrare i negozi per categoria e di mostrare
solo quella catena sulla mappa.</p>
<p>La home, chiamata vetrina, è suddivisa come segue: in alto è presente
una barra nella quale si trovano tre righine di cui si è già trattato,
vicino è riportato l’indirizzo e a destra è presente una lente di
ingrandimento per poter cercare un prodotto specifico o un negozio.
Subito sotto vi è una barra, dove sono presenti varie categorie, che è
possibile scorrere per applicare dei filtri; ad esempio scorrendo e poi
toccando su elettronica verranno mostrati i volantini di elettronica.
All’apertura l’app mostrerà i volantini in evidenza che possono essere
nuovi, in scadenza o vari. Tra la barra in alto e i volantini si trovano
dentro icone circolari alcuni negozi, toccando su essi si aprirà una
pagina dove sono riportati i negozi fisici sulla mappa e i
volantini.</p>
<p>Nell’app è presente anche una barra in basso con le seguenti voci:
vetrina che riporta l’utente alla home, categorie con dei grandi
pulsanti permette di filtrare una categoria, carte che propone di
scaricare un’app esterna per memorizzare le carte fedeltà e infine
preferiti di cui tratteremo più avanti.</p>
<p><strong><em>I volantini</em></strong></p>
<p>I volantini si possono visionare in due modi differenti, come si può
vedere dalle immagini in fondo alla pagina. Il primo come se fosse un
volantino cartaceo, quindi è possibile sfogliare il volantino e avere
maggiori informazioni sul prodotto toccando sul simbolo “+”, in questo
modo si aprirà la scheda prodotto. In altri casi i prodotti vengono
presentati in sequenza dentro grandi icone e sarà possibile scorrere la
pagina; anche in questo caso toccando su un prodotto si aprirà la
relativa scheda. Dalle schede prodotto è possibile andare alla relativa
pagina del sito toccando su scopri di più o aggiungere il prodotto ai
preferiti toccando sul pulsante relativo. Nel caso dei volantini
sfogliabili sarà possibile salvare una pagina nei preferiti toccando sul
pulsante contenente una forbice. Di seguito si riportano delle
precisazioni: alcuni volantini sono visionabili in entrambi i modi sopra
descritti, alcuni solo in uno dei due; non è sempre possibile visionare
una scheda prodotto, ad esempio non vi sono sempre schede prodotto su
prodotti alimentari.</p>
<p><strong><em>Conclusioni</em></strong></p>
<p>Dove Conviene è un ottima app, nel caso lo schermo del telefono sia
troppo piccolo è possibile utilizzare il servizio anche dal sito web
ufficiale e tutti i prodotti salvati su smartphone sono disponibili
toccando sull’icona dei preferiti, a forma di cuore, nella barra in
basso.</p>
<h2 id="prezzi-benzina">Prezzi benzina</h2>
<p>“Prezzi Benzina – GPL e Metano” è l’app ideale per trovare dove fare
rifornimento sempre al miglior prezzo. L’app funziona attraverso la
geolocalizzazione, ma creando un account ed effettuando l’accesso è
possibile cercare distributori in tutta Italia e salvare quelli di
interesse tra i preferiti.</p>
<table>
<thead>
<tr class="header">
<th>Caratteristiche App</th>
</tr>
</thead>
<tbody>
<tr class="odd">
<td>Completamente in Italiano</td>
</tr>
<tr class="even">
<td>Gratuita</td>
</tr>
<tr class="odd">
<td>Presenta pubblicità</td>
</tr>
<tr class="even">
<td>Facile da usare</td>
</tr>
</tbody>
</table>
<p><strong><em>Primo avvio</em></strong></p>
<p>All’apertura dell’app vi sono diverse schermate che ne presentano le
funzionalità principali, vi è la possibilità di vedere nuovamente la
presentazione dell’app dal menu principale sotto la voce tutorial.
Terminata la presentazione è necessario accettare le policy sulla
privacy per poter utilizzare l’app.</p>
<p><strong><em>Come funziona</em></strong></p>
<p>L’app utilizza un menu accessibile toccando sul simbolo in alto a
sinistra diviso nelle seguenti voci principali:</p>
<ul>
<li><p>Login permette di creare un account/registrarsi. Percorso,
disponibile dopo aver effettuato il login, questa funzione inserita una
tratta stradale trova i distributori più convenienti lungo il
percorso.</p></li>
<li><p>Filtri permette di filtrare i distributori secondo diversi
parametri tra cui il prezzo al litro o del pieno, visualizzare solo
quelli in autostrada o in città, i distributori convenzionati con le
tessere fedeltà e quelli che supportano i pagamenti con contanti e/o
carte.</p></li>
<li><p>Carburante permette di scegliere il tipo di rifornimento a cui si
è interessati, questa voce va ad alterare i prezzi isualizzati, infatti
in primo piano sono riportati del carburante selezionato.</p></li>
</ul>
<h2 id="io">Io</h2>
<p>Io è l’app per ricevere comunicazioni ed effettuare pagamenti verso
diverse Pubbliche Amministrazioni italiane, locali e nazionali. Per
poter utilizzare l’app è necessario effettuare il login con CIE (carta
d’identità elettronica) o con SPID. Il consiglio è di utilizzare SPID;
maggiori informazioni riguardanti l’identità digitale sono disponibili
in questo articolo.</p>
<table>
<thead>
<tr class="header">
<th>Caratteristiche App</th>
</tr>
</thead>
<tbody>
<tr class="odd">
<td>Completamente in Italiano</td>
</tr>
<tr class="even">
<td>Gratuita</td>
</tr>
<tr class="odd">
<td>Interfaccia pulita e di facile utilizzo</td>
</tr>
<tr class="even">
<td>Richiede il login con SPID o CIE</td>
</tr>
<tr class="odd">
<td>Non presenta pubblicità</td>
</tr>
</tbody>
</table>
<p><strong><em>A cosa serve</em></strong></p>
<p>La funzione principale dell’app è quella di ricevere le notifiche
della Pubblica Amministrazione indirizzate all’utente come promemoria di
scadenze o avvisi di pagamento in caso di infrazioni. Ad esempio nel
caso sia in scadenza il bollo dell’auto o la carta d’identità arriva una
notifica contenente il nome del Comune seguito da quello che si può
definire l’oggetto e poi vi è la possibilità, toccando la notifica di
aprire il messaggio completo; inoltre è possibile aggiungere le scadenze
al calendario personale presente sul telefono.</p>
<p>Tramite l’app IO si riceve automaticamente il Green Pass in formato
digitale; cosi da averlo sempre in tasca ogni volta che vi è la
necessità di mostrarlo. Il servizio pagoPa è l’altra funzionalità
dell’app che permette di effettuare pagamenti verso gli enti
semplicemente inquadrando il Qr-code presente su avvisi pagoPa.</p>
<p>Per poter effettuare i pagamenti è necessario prima, dalla schermata
portafoglio, selezionare e autorizzare un metodo di pagamento; l’app
accetta carte di credito, debito o prepagate emesse dalle banche,
Postepay, PagoBancomat, Bancomat pay e carte emesse da alcune catene di
supermercati.</p>
<p><strong><em>Conclusioni</em></strong></p>
<p>IO è un’ app semplice e utile anche solo per ricevere sempre le
comunicazioni importanti da parte degli enti pubblici.</p>

<?php 

include './backend/footer.php';
include './backend/script.php'; 

?>